<!DOCTYPE html>
<html lang="en">
<head>
    <meta charset="UTF-8">
    <title>FAQ | Gabinet psychologiczny | Aleksandra Kraszczyńska</title>
        <meta name="viewport" content="width=device-width, initial-scale=1">
        <link href="https://fonts.googleapis.com/css?family=Montserrat" rel="stylesheet">
        <link href="index.css" rel="stylesheet" type="text/css">
        <script src="https://ajax.googleapis.com/ajax/libs/jquery/3.2.0/jquery.min.js"></script>
</head>
<body>

<div class="container">

    <!-- navbar -->

    <div class="navbar" id="navbar">
        <?php include('navbar.php'); ?>
    </div>

    <!-- koniec navbaru -->

    <div class="faq" style="background-image: url('./img/faq.jpg');"  id="faq">
        <h1>Pytania i odpowiedzi</h1>
    </div>

    <div class="content">

            <ul class="faq-item">
                <li class="question">Obawiam się, że mój problem jest mało poważny, zbyt błahy.</li>
                           <div class="answer">Nie ma czegoś takiego jak mało poważny problem. Co najwyżej może to być problem, z którym można uporać się szybciej niż z innymi.
                               Nie bagatelizujmy tego, co czujemy i myślimy. Lekko obniżony nastrój, problemy w pracy, w związku, z powodu samotności, problem z dokonaniem wyboru
                               co do swojego dalszego życia, odczuwanie stresu, trudność w wykonywaniu niektórych czynności – jeśli coś powoduje dyskomfort, obniża poziom zadowolenia
                               z życia, sprawia, że nie czujemy się dobrze to jest to rzecz, którą warto się zająć, przyjrzeć się jej, zastanowić wspólnie jakie są rozwiązania,
                               czy może problemem i rozwiązaniem jednocześnie jest sposób patrzenia na dane sprawy.</div>
                <li  class="question">Psychiatra, psycholog, psychoterapeuta – czym to się różni? Do kogo się udać?</li>
                <div class="answer">Na początku nie ma większego znaczenia czy pójdziemy do psychologa, czy do psychiatry, ponieważ obie te osoby potrafią zdiagnozować problem,
                    ewentualne zaburzenie i wskazać dalszy sposób postępowania.</div>
                <div class="answer"><span style=" color: #62a463; font-weight: 600">Psychiatrą</span> jest osoba, która ukończyła studia medyczne i specjalizację z psychiatrii. Zajmuje się diagnozowaniem i leczeniem zaburzeń psychicznych.
                    Jeśli cierpimy np. z powodu stanów lękowych, depresji, zaburzeń snu, nadmiernej euforii lub mamy problem z odróżnieniem tego co realne od nierealnego,
                    to psychiatra dobiera odpowiednie leczenie farmakologiczne. Żeby pójść do psychiatry z Narodowego Funduszu Zdrowia nie potrzebujemy skierowania,
                    więc warto skorzystać z tej opcji, jeśli nasz stan nie jest bardzo zły i możemy poczekać trochę na wizytę. Jeśli psychiatra uzna, że powód,
                    z którym przyszliśmy, nie wymaga leczenia farmakologicznego to skieruje do psychologa lub psychoterapeuty. Podobnie w przypadku kiedy uzna, że oprócz leków warto
                    wdrożyć inną pomoc psychologiczną.</div>
                <div class="answer"><span style=" color: #62a463; font-weight: 600">Psychologiem</span> jest osoba, która ukończyła studia psychologiczne. Tak samo jak psychiatra diagnozuje zaburzenia psychiczne, ale nie przepisuje leków,
                    nie wystawia zwolnień i zaświadczeń lekarskich. Istnieją różne specjalności w psychologii (np. psychologia społeczna czy reklamy) i nie każdy psycholog jest psychologiem
                    klinicznym, czyli takim, który umie poprawnie diagnozować zaburzenia procesów psychicznych, czy osobowości. Psycholog również zajmuje się leczeniem, ale w przeciwieństwie
                    do psychiatry nie skupia się na aspekcie biologicznym tylko umysłowym. Ma wiedzę jak działa psychika człowieka, jego emocje, myśli, jakie są motywacje jego działań,
                    jakie potrzeby. Psycholog prowadzi działania profilaktyczne i terapeutyczne w stosunku do osób z zaburzeniami somatycznymi i psychicznymi, wspiera rozwój osobisty,
                    pomaga lepiej funkcjonować w społeczeństwie i jako jednostka. Potrafi udzielić wsparcia również w razie nagłego kryzysu życiowego, nauczyć technik relaksacyjnych,
                    przeprowadzić psychoedukację. Psycholodzy są w stanie rozpoznać, która osoba potrzebuje również farmakoterapii i w razie takiej potrzeby kierują daną osobę do psychiatry. </div>
                <div class="answer"><span style=" color: #62a463;  font-weight: 600">Psychoterapeutą</span> jest osoba, która ukończyła szkołę psychoterapii. Niestety, w Polsce nie ma ustawy o zawodzie psychoterapeuty co jest ogromnym polem do
                    nadużyć i każdy człowiek może się nazwać psychoterapeutą, nawet bez ukończonej szkoły. Szkoły i kursy psychoterapii są bardzo różne. Niektóre przyjmują tylko psychologów
                    i psychiatrów, inne przyjmą osoby po maturze lub mechatronice. Jakość nauki również jest bardzo zróżnicowana. Dlatego niezmiernie ważnym jest sprawdzenie jakie studia i
                    jaką szkołę psychoterapii ukończyła dana osoba jeszcze przed umówieniem się na spotkanie. Kurs psychoterapii musi trwać minimum 1200 godzin, czyli mniej więcej cztery
                    lata, co niestety ma swoje odzwierciedlenie w cenie wizyt u psychoterapeuty. Następnie należy uzyskać certyfikat wydawany np. przez Polskie Towarzystwo Terapii
                    Poznawczej i Behawioralnej, lub certyfikat innego towarzystwa psychologicznego zrzeszającego terapeutów danego podejścia terapeutycznego. Szkoły psychoterapii
                    rekomendowane przez wspomniane PTTPB można znaleźć <a href="http://www.pttpb.pl/o-pttpb/rekomendacje-pttpb/atestowane-osrodki/">tutaj</a>.</div>
                <div class="answer">Szkoły różnią się też podejściem terapeutycznym, a tych jest bardzo wiele. Na przykład terapia psychodynamiczna jest terapią długoterminową,
                    trwającą nawet 5 lat, podczas której terapeuci zajmują się głównie wewnętrznymi, nieuświadomionymi procesami i mechanizmami obronnymi klientów.
                <br>
                    Natomiast psychoterapia poznawczo-behawioralna jest terapią krótkoterminową, trwającą od kilkunastu do kilkudziesięciu spotkań, a  jej podstawą jest założenie,
                    że poprzez zmianę szkodliwego sposobu myślenia można uzyskać zmianę nastroju i zachowania. Polega na weryfikacji wzorców myślenia oraz przekonań i zastąpieniu
                    ich myślami realistycznymi, które są bardziej użyteczne i uwalniające od niepotrzebnego cierpienia czy dyskomfortu. Zakłada też, że szkodliwych wzorców uczymy się
                    w toku rozwoju i dlatego tym samym jesteśmy w stanie się ich oduczyć i funkcjonować w nowy sposób. Nie ukrywam, że jest to podejście mi najbliższe, ponieważ jako jedyne jest
                    weryfikowane przez badania naukowe i tak samo skuteczność wszystkich technik stosowanych w tej terapii jest sprawdzana w sposób naukowy. Dodatkowo klienci/klientki są traktowani/e
                    jako eksperci jeśli chodzi o znajomość samych siebie, a terapeuci/terapeutki są od tego by pomóc tę wiedze wydobyć, usystematyzować, oraz dać narzędzia umożliwiające zmianę.
                    Z tych powodów właśnie w tym nurcie będę kontynuowała swój rozwój i uczęszczała do Szkoły Psychoterapii Poznawczo-Behawioralnej Uniwersytetu SWPS.
                    <br>
                    Żadna z tych osób nie powinna udzielać rad, mówić co należy zrobić ze swoim życiem, czy nawet co należy zrobić w danej sytuacji.
                    Każda z tych osób powinna być wspierająca, nieoceniająca, pomocna.
                </div>
                <li  class="question">Jak wygląda pierwsze spotkanie? Co mam robić, o czym mówić, jak się przygotować?</li>
                <div class="answer">Spotkanie standardowo trwa 50 minut. Pierwsze, czasem również drugie, polega na określeniu problemu i celów jakie chcemy osiągnąć. Ja będę głównie zadawała pytania
                    i pierwszym podstawowym jest „Co sprawiło, że postanowił/a/li Pan/Pani/Państwo przyjść na wizytę?”. Dlatego przed pierwszym spotkaniem dobrze jest zastanowić się jaki jest
                    powód tego, że szukamy pomocy. Odpowiedź może być bardzo ogólna, doprecyzujemy ją razem w czasie rozmowy i dzięki temu uzyskamy razem diagnozę. Ale może to być również spisana
                    na kartce lista problemów lub sytuacji powodujących dyskomfort.
                <br>
                    Innym rodzajem spotkania jest spotkanie diagnostyczne z wykorzystaniem ustrukturalizowanego wywiadu SCID. Ponieważ jest on bardzo dokładnym narzędziem diagnostycznym,
                    które zawiera dużo pytań, to w zależności od problemu takie spotkanie może trwać nawet 90 minut.
                    Użycie tego kwestionariusza jest szczególnie pomocne i polecane w przypadku podejrzenia zaburzeń osobowości, nastroju, lękowych, czy psychotycznych, ale nie jest rzeczą niezbędną.
                </div>
                <li  class="question">Czy ze spotkania są sporządzane notatki? Czy jest nagrywane?</li>
                <div class="answer">W większości przypadków robię notatki w trakcie spotkania lub tuż po nim, gdzie zapisuję rzeczy z mojego punktu widzenia najważniejsze do zapamiętania i
                    najważniejsze dla udzielania dalszej pomocy. Dzięki temu mam możliwość np. upewnienia się, czy podobny objaw wystąpił w przeszłości, czy zmienia się nasilenie objawów,
                    czy diagnoza wystawiona wcześniej jest rzeczywiście trafna. Jest to pomocne również w przypadku przerwy w spotkaniach, mogę odświeżyć swoją pamięć przed kolejną Pani/Pana/Państwa
                    wizytą.
                <br>
                    Notatki przechowuję w metalowej szafce zamykanej na klucz, do której tylko ja mam dostęp.
                    <br>
                    Jeśli chodzi o nagrywanie spotkania to w przypadku wystąpienia takiej potrzeby najpierw zapytam o pozwolenie i bez niego tego nie zrobię.
                </div>
                <li  class="question">Czy ktoś się dowie, o czym rozmawiamy?</li>
                <div class="answer">Nie. Obowiązuje mnie taka sama tajemnica jak lekarzy i nikt nieuprawniony nie zostanie poinformowany ani o treści naszych spotkań, ani nawet o tym, że one się odbywają.
                    Nie powiem też nikomu o zażywaniu substancji psychoaktywnych, popełnionych wykroczeniach. Mam obowiązek poinformowania odpowiednich służb jedynie w przypadku podejrzenia,
                    że klient/klientka może wyrządzić lub wyrządził/a komuś krzywdę fizyczną oraz jeśli istnieje zagrożenie samobójstwem. W tym ostatnim przypadku najpierw poświęcę dużo czasu
                    na upewnienie się co do realności zagrożenia i postaram się byśmy wspólnie podjęli decyzję o ewentualnym leczeniu szpitalnym.
                <br>
                    Osobą uprawnioną do poznania treści spotkania jest superwizor, czyli osoba, która nadzoruje moją pracę. Jednak za każdym razem, kiedy wystąpi taka potrzeba najpierw
                    zapytam o pozwolenie na pokazanie notatek lub przedstawienie nagrania ze spotkania.
                </div>
                          </ul>

    </div>


</div>

</body>
</html>